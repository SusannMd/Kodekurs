# CTF-kodekurs

Capture The Flag (CTF) er opprinnelig en utendørssport som baserer seg på at to eller flere lag konkurrerer om å fange flagg. Hvordan poenggiving av dette gjøres er veldig forskjellig, og kan blant annet handle om å klare å beholde sitt ene flagg lengst mulig på sin banehalvdel. Andre måter å spille på kan være at man skal samle inn flest antall flagg, eller den høyeste totalverdien gitt av poeng per flagg. 

I forbindelse med IT, brukes CTF gjerne når man prater om hacking. Hacking har for mange en negativ assosiasjon, da dette ofte er knyttet til uetisk bruk for å utnytte andre sine svakheter. Derimot handler hacking mye mer om å klare å finne riktig informasjon for å løse ulike problemer som skal oppstå, og heller dekke disse hullene får man blir utnyttet. 


## Regler for denne CTF'en
Denne CTF'en varer i XX minutter. 

På denne CTF'en gjelder følgende regler:

Det er om å gjøre å samle flest poeng. Hvert flagg (oppgave) har x antall poeng.
1. Dersom det er flere lag som har løst den samme oppgaven, får det laget med best tid maks poengscore, mens de andre får [maks poeng - (rangering-1)].
2. Dersom dere har løst en oppgave, får dere uansett poeng.
3. Dersom dere ikke får til en oppgave, kan dere spørre om hjelp. Det gis ikke minuspoeng for dette.
4. Alle hjelpemidler er lov.
5. Løsningen på hver oppgave er et norsk ord som er kryptert ved bruk av Cæsar-siffer, med mindre oppgaven spesifiserer noe annet.
6. Flagg kapres ved å hente fysiske flagg hos hovedkvarteret. Det finnes flere flagg per oppgave med tilhørende poeng. Dere må oppgi løsningen på oppgaven for å få flagg. Hvis dere ikke har fått til oppgaven, men har prøvd, kan dere forklare det, og allikevel få flagg (med lavere poeng).


## Tips
Bruk litt tid på å planlegge hvilke flagg dere skal prioritere å fange.
Det er lov å dele seg opp i subgrupper.
Dere har 45 minutter til rådighet -- tiden flyr.
Bruk Cryptii.com eller lignende til å dekode kodene.
Flagg med tilhørende poeng og oppgavetekst ligger i flags.md
